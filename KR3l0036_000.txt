# -*- mode: mandoku-view; -*-
#+TITLE: 錢氏私志
#+DATE: 2015-08-24 23:37:58.787672
#+PROPERTY: ID KR3l0036
#+PROPERTY: BASEEDITION WYG    
#+PROPERTY: JUAN 提要
<pb:KR3l0036_WYG_000-1a>¶
欽定四庫全書　　　　　子部十二¶
　錢氏私志　　　　　　　小説家𩔖一(雜事之屬/)¶
　　提要¶
　　　　(臣/)等謹案錢氏私志一卷舊本或題錢彦逺¶
　　　　撰或題錢愐撰或題錢世昭撰錢曾讀書敏¶
　　　　求記定為錢愐其説曰愐為彭城王第三子¶
　　　　昭陵之甥故記熙寧尚主玉仙求嗣事獨詳¶
　　　　其稱大父寳閣知台州回者乃冀國公諱暄¶
<pb:KR3l0036_WYG_000-1b>¶
　　　　字載陽以父䕃累官駕部郎中知撫州移台¶
　　　　州進少府監權鹽鐡副使時也彭城王諱景¶
　　　　臻字道&KR0201;冀國公第九子建炎二年追封故¶
　　　　稱先王俗子以為起居舎人彦逺之筆不知¶
　　　　彦逺乃忠遜之孫翰林學士易之子與彭城¶
　　　　為再從叔姪世次犂然安得反有先王之稱¶
　　　　今考錢氏世系俶倧同為武肅王鏐之孫景¶
　　　　臻乃俶之曾孫彦逺為倧之孫若此書為彦¶
<pb:KR3l0036_WYG_000-2a>¶
　　　　逺所著則景臻乃其猶子不得稱先王也曾¶
　　　　所辨良是然此書前有錢世昭序謂叔父太¶
　　　　尉昭陵之甥凡耳目之所接事出一時語流¶
　　　　千載者皆廣記而備言之世昭敬請其説得¶
　　　　數萬言叙而集之名曰錢氏私志據此則是¶
　　　　書固非彦逺所為亦非盡愐所纂葢愐嘗記¶
　　　　所聞見而世昭叙而集之爾序稱叔父太尉¶
　　　　則世昭愐之猶子也宋史秦魯國大長公主¶
<pb:KR3l0036_WYG_000-2b>¶
　　　　本傳主為仁宗第十四女以延祐五年封慶¶
　　　　夀即是書所云錢某可尚慶夀公主而通考¶
　　　　前列秦魯國大長公主適錢景臻後列慶夀¶
　　　　公主云不言所適則以慶夀公主與秦魯國¶
　　　　大長公主分為二人證以是書與宋史相合¶
　　　　可知通考之誤惟其以五代史吳越世家歸¶
　　　　田錄貶斥錢氏之嫌詆歐陽修甚力似非公¶
　　　　論然其末自稱皆報東門之役則亦不自諱¶
<pb:KR3l0036_WYG_000-3a>¶
　　　　其挾怨矣乾隆四十五年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3l0036_WYG_000-4a>¶
錢氏私志原序¶
叔父太尉昭陵之甥親見宣政太平文物之懿逮事太¶
上備膺眷遇其在帝左右衘命出疆凡耳目之所接事¶
出一時語流千載者皆廣記而備言之世昭敬請其説¶
得數萬言叙而集之名曰錢氏私志云姪廸功郎新秀¶
州嘉興縣尉世昭謹序¶
